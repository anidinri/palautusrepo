Start, Stop, Continue, More of, Less of Wheel:

Tässä retrospektiivitekniikassa tehdään paperille ympyrä ja jaetaan se sektoreihin ylläolevan nimen mukaisesti. Keskustellaan ja kommentoidaan kaikkia kohtia sekä kirjoitetaan ne ylös paperille. Tähän käytetään aikaa noin 10 minuuttia. Isommat ryhmät käyttävät aikaa noin 25 minuuttia ja jakautuvat pienempiin ryhmiin, jotka kaikki tekevät oman ympyränsä ja keskittyvät tiettyyn osa-alueeseen. Lopuksi luetaan kaikkien paperit ja niihin voidaan tehdä lisäyksiä.


Glad, Sad, Mad:

Tässä retrospektiivitekniikassa jokainen osallistuja kirjoittaa 10-15 minuutin aikana kortteihin asioita, jotka ovat edeltäneen sprintin aikana tehneet kirjoittajan iloiseksi, surulliseksi tai vihaiseksi. Asiat voivat myös olla tiimin ulkopuolisia, mutta ne pitää kirjoittaa lyhyesti. Tämän jälkeen osallistujat selittävät lyhyesti korttiensa sisällön ja asettavat ne esimerkiksi taululle tai pöydälle oikeaan sarakkeeseen (Glad, Sad, Mad). Tässä kohdassa muut eivät saa keskeyttää kuin vain kysyäkseen tarkentavia kysymyksiä ja aikaa tähän saa kulua noin 10-15 min. Monet osallistujat voivat kirjoittaa samoja asioita, joten yksi osallistuja kerää samankaltaiset asiat yhteen nippuun noin 5 minuutin aikana. Seuraavan 10 minuutin aikana äänestetään mistä asioista keskustellaan ensimmäisenä. Yleensä tämä tapahtuu niin, että kaikilla on 5 ääntä ja he saavat laittaa pienen merkin, esimerkiksi raksin korttiin (tai korttiryhmään), jonka aiheesta haluavat keskustella. Lopulta aiheet käydään läpi  järjestyksessä äänestyksen tuloksen mukaan. Keskustelussa pyritään keskittymään siihen, miten asioita voidaan parantaa tai kehittää. Retrospektiivi loppuu siihen kun kaikki aiheet on käsitelty tai 60 minuuttia on kulunut, kumpi tahansa tapahtuu ensin. 

